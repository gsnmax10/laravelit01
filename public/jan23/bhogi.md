**భోగి పండుగ**  ఈ సంవత్సరం **2023 జనవరి 14 , శనివారం** వచ్చింది. 

భోగి పండుగ దక్షిణ భారతంలో  వ్యవసాయం ఆధారంగా జీవనం సాగించే రైతుల పండుగ.  సంక్రాంతి పండుగలో మొదటిరోజును భోగి అంటారు. 

 ప్రతి సంవత్సరం సూర్యుడు మకర రాశి లోకి వెళ్లే ముందు రోజు భోగి పండుగు జరుపుకుంటారు. దక్షిణాయనంలో **సూర్యుడు** రోజు రోజుకి భూమికి దక్షిణం వైపుగా కొద్ది కొద్దిగా దూరమవుతూ ఉండటం వలన  భూమిపై బాగా చలి పెరుగుతుంది. ఈ చలి వాతావరణాన్ని తట్టుకునేందుకు ప్రజలు భగ భగ మండే చలి మంటలు వేసుకుంటారు . 

భోగి మంటల్లో పాత కర్రలు, పిడకలు వేస్తారు .ఇంటిలోని పాత వస్తువులను అగ్నికి ఆహుతి చేస్తారు. మనలోని చెడును తగులబెట్టి, మంచిని పెంచుకోవడమే ఈ భోగిమంటల అంతరార్థం. 

దక్షిణాయనానికి చివరి రోజుగా భోగిని భావిస్తారు. అందుకే దక్షిణాయనంలో పడ్డ కష్టాలు, బాధలను భోగి మంటల రూపంలో అగ్ని దేవుడికి సమర్పించి రాబోయే ఉత్తరాయణ కాలంలో సుఖసంతోషాలను ప్రసాదించాలనే పరమార్థమే భోగి పండుగ విశిష్టత

ఈ భోగి మంటల్లో రబ్బరు టైర్లను, ప్లాస్టిక్ ,  పెట్రోలు వేయకూడదు  అలాచేయడంవలన విష  గాలినిపీల్చి మన ఆరోగ్యాన్ని పాడు చేసుకున్న వారు అవుతాము 

చిన్నపిల్లలను ఈరోజు అలంకరించి వారికి భోగిపళ్లు పోస్తారు. శ్రీ విష్ణుమూర్తి అనుగ్రహం మన పిల్లలపై ఉంటుందని. పిల్లలకు ఉన్న దిష్టి తొలగిపోయి వారి ఎదుగుదలకు తోడ్పడుతుంది. భోగి పండ్లు పోయడం వల్ల పిల్లలు జ్ఞానవంతులు అవుతారు.